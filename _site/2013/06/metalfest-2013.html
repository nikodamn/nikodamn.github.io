<div class="css-full-post-content js-full-post-content">
<div class="separator" style="clear: both; text-align: center;"><a href="http://3.bp.blogspot.com/-nrEUdlra39k/UcTEkM4uQXI/AAAAAAAAFxI/ZwWAWo0NhvU/s1600/Down_Metalfest_Jaworzno_6174144.jpg" imageanchor="1" style="margin-left: 1em; margin-right: 1em;"><img border="0" src="http://3.bp.blogspot.com/-nrEUdlra39k/UcTEkM4uQXI/AAAAAAAAFxI/ZwWAWo0NhvU/s400/Down_Metalfest_Jaworzno_6174144.jpg" /></a></div><br />Jeszcze tydzień temu byłem przekonany, że nie kręcą mnie już metalowe festiwale typu mosh-pit, pełno śmierdzących ludzi, glany i ocenianie ludzi po zespołach na koszulkach. To prawda, nie kręci mnie to dopóki nie grają kapele (co za słowo!) takie jak - Karma to Burn, Red Fang czy<b> Down!</b><br /><br />Rudy przyjechał do mnie dwa dni przed wyjazdem na koncert. Upiliśmy się przy whiskey, jak rasowi stonerowcy, ale bez większych szaleństw. Następnego dnia po całodniowym piwkowaniu nad Wisłą wylądowaliśmy na Koszykowej i zasiedzieliśmy się przy piwie aż do 1:30. O 2 planowaliśmy wyjazd, więc postanowiliśmy jechać o 5. Oczywiście piwo sprawiło, że nie wstaliśmy. Początkowo-trochę-w-szoku pojechaliśmy późnym pociągiem o 7:30, a przecież od 12 zaczynały grać pierwsze zespoły! Poprawialiśmy sobie humory śpiewając <i>Matka miała trzech synów, dwóch zaspało na Downa...</i> oraz <i>In ter re gio   ŁU ŻY CE, łu ży ce, ŁUUU ŻYYY CEEE!</i><br /><br />Jak się okazało wyszło nam to na dobre. Poznaliśmy w pociągu czterech chłopaków w wieku około 30 lat. Dość zwariowani warszawiacy (co widać już było po ich tatuażach!), którzy jechali na Down na kawalerskie jednego z nich. Nie trudno się domyśleć, że nieźle się upiliśmy z nimi już przed dojazdem do Katowic. Ciągłe piwkowanie, dowóz piwa taksówką na dworzec czy w końcu Pan Młody w wozie straży miejskiej w Katowicach. Dojechaliśmy (my w lepszym stanie, bo nie wypiliśmy tyle co oni) do Jaworzna w pociągu-saunie.<br /><br />Jaworzno to dziura. Wychodząc z dworca (a raczej kawałku betonu obok torów) trafiliśmy trzy sklepy i miejscowych bejów tłumaczących gdzie iść na festiwal. Nabijaliśmy się z nich, pijąc z nimi piwo, że są festiwalowymi logistykami. Pożegnaliśmy się z czwórką znajomych (z którymi później i tak co chwilę gdzieś piliśmy) i stopem dotarliśmy na festiwal.<br /><br />Skwar sprawił, że przyjechaliśmy już cali mokrzy. Po pozbyciu się bagaży, zrobieniu piwka i posłuchaniu fantastycznego polskiego <b>Belzebonga</b> poszliśmy wykąpać się w jeziorze. Fantastyczny pomysł na festiwal dla brudasów - zrobić go nad jeziorem! Niestety organizatorzy zrezygnowali z bezpośredniej plaży obok sceny i było trzeba się cofnąć kilkaset metrów. Zapewne ludzie przemycali rowerami wodnymi piwa ze sklepów. Tak, rozważałem ten pomysł.<br /><br />Oprócz Belzebonga i <b>Anti Tank Nun</b> spore wrażenie zrobił na mnie <b>Corruption</b>. Ten zespół akurat znałem, ale koncertowo naprawdę spory <i>wajb</i>, mnóstwo charyzmy, no i pieprzona whisky na scenie! To jest ten klimat! Między wymienionymi zespołami były pomniejsze napierdalanki, bądź gitarowania, których nawet nie chce mi się wspominać. Kręciliśmy się w czasie ich koncertów od sceny, do drugiej sceny, do stoisk z piwem i jedzeniem, do jeziora... Adrenalina na myśl o Downie rosła!<br /><br />Później zaczynało się grubo - <b>Karma to Burn</b>. Nosz, przecież tego zespołu słucham odkąd miałem 15 czy 16 lat. To jest część mojego życia! Dość specyficzny koncert, nic dziwnego, skoro występuje tylko perkusista i gitarzysta. hAmerykański akcent typu Kentucky, whisky, wiosłowanie. Trochę brakowało kontaktu z publiką między numerami, ale jak widać frontman wyszedł z założenia, że muzyka broni się sama. I tak w istocie było. Naprawdę zgrany duet, dobry kurz, dobry piasek po oczach.<br /><br /><b>Kat z Romanem Kostrzewskim</b> to dla mnie trochę kabaret. Mnóstwo pietnastolatków w glanach (wiem, że też taki byłem i mrugając jednym okiem przepraszam za to świat!) jarających się tym, że Kostrzewski śpiewa patetyczne piosenki o różach miłości na grobie, aniołach ognia i takich tam pierdołach. Dziady grały całkiem nieźle, ale stwierdzam tak tylko dlatego, że wiem jaka muzyka rozpierdalała głowy na przełomie lat '80-'90. Dzisiaj ten zespół nie miałby prawa istnieć. Choć i tak najlepszy był perkusista a'la najebany Krzysztof Krawczyk oraz taniec Romana Kostrzewskiego. Szacunek, że mimo wieku rusza się na scenie, ale wyglądał jakby uwiązany w kaftan człowiek tańczył Rumbę jednocześnie zbierając wiśnie. #WTF<br /><br /><b>Accept</b> - legendę heavymetalu podziwiałem z daleka pijąc piwo i rozmawiając. Nadal nie byłem na tyle porwany koncertami by pchać się pod scenę (na Kacie próbowałem, ale szybko sobie odpuściłem). Nie będę się rozpisywał, bo fuckin' classic i jest okej. Ważniejszy jest <b>Red Fang</b>. Zespół, którego nazwy nie kojarzyłem, a teraz wpisałem na YouTube i wiem, już która to kapela, bo kojarzyłem ich po teledyskach. Zajebiste granie! Totalnie pozytywni goście, który grają taki pozytywnie piwny stoner. <br /><br /><iframe width="560" height="315" src="http://www.youtube.com/embed/WQPfQvLIseA?rel=0" frameborder="0" allowfullscreen></iframe><br /><br />Byłem pod ogromnym wrażeniem ich skilli, a szczególnie gitarzysty i perkusisty. Niestety (jak teraz stwierdzam: jednak stety!) wyszliśmy z Red Fang po jakiś pięciu piosenkach żeby zająć dobre miejsca na... Down!<br /><br />Dopchaliśmy się do drugiego rzędu (tzn. przede mną stała tylko jedna osoba) i tego miejsca już nie oddaliśmy, wiernie broniąc go swoimi łokciami. Czekaliśmy dobre pół godziny, tłum narastał. Robiło się trochę ciasno, ale nadal było raczej swobodnie. Gdy techniczni nastroili już instrumenty, a z boku widać było Peppera i Anselmo rozległy się krzyki. W sumie to sami je nakręcaliśmy. Podjarałem się strasznie i dałem się ponieść obłędowi już przed rozpoczęciem koncertu. Gdy weszli - światła, okrzyki, początkowe riffy. Zaczęli od <i>Eyes of the South</i>. Rozpierdol od pierwszych sekund.<br /><br />Tłum naciskał przez pierwsze dwa numery z taką siłą, że nie dało się opuścić rąk. Swoją drogą, gdyby tylko ktoś spróbował to charyzma Phila od razu dała by mu slapface. Drugim numerem był najlepszy z IV. - <i>Witchtripper</i>. Phil był w szoku, gdy widział, że wszyscy znają tekst (nie tylko tego numeru - wszystkich!). Ja sam darłem się w niebo głosy razem z Philem i wymachiwałem pięściami w rytm gitary Kirka. Później zadedykowany Dimebagowi - <i>Lifer</i>. Mistrzostwo świata. Wielki tribute widowni dla Dimebaga.<br /><br />Phil mimo znanego urazu pleców jest w niesamowitej formie. Skacze w tą i z powrotem, biega po całej scenie, robi headbanging, napierdala w mikrofony i mikrofonami. Ponadto jak zwykle nie odpuszcza widowni, a zagaduje ich w przerwach i nie pozwala odpuścić szaleńśtwa ani na sekundę. "Sto lat!" i "Napierdalać!" skometował tak, że: <i>"I have no fuckin' idea what are you yeling. <publika> But... But, music is the universal language so let's fuckin' rock!"</i>. Przed <i>Hail the Leaf</i> były wzmianki o paleniu trawy, a później znany już motyw z:<br /><br /><iframe width="420" height="315" src="http://www.youtube.com/embed/MD23sRyXnWA?rel=0" frameborder="0" allowfullscreen></iframe><br /><br />Niektórzy mówili, że nie słuchają Down, a przyjechali żeby zobaczyć legendę - Phila Anselmo. Mimo, że Down lirycznie, muzycznie, personalnie ubóstwiam, to trochę ich rozumiem. Ten człowiek to chodzący rock'n'roll i kto widział choć jedno nagranie koncertowe ten wie.<br /><br />Oczywiście Kirk i Pepper ze swoim znanym pozytywnym podejściem do publiki. Kirk robił różne dzikie miny, Anselmo przystrajał mu brodę i takie tam. Sam Pepper - granie za plecami i nad głową, gitarowe show, wymarzone solówki. Maestro!<br /><br />Show trwało, publika szalała. Czułem się jak w obłędzie czy śnie. Każda nuta, każe słowo oczywiście na pamięć. Fenomenalne uczucie móc śpiewać (#eufemizm) razem z Philem patrząc mu prosto w oczy!<br /><br />Pod koniec, gdy Anselmo powiedział, że byliśmy niesamowitą publicznością oraz że grają ostatni numer wiedziałem, że nie odpuścimy im. Zmyli się ze sceny, ale przez 10 minut skandowaliśmy różne hasła po czym zespół wrócił, a Phil stwierdził, że są muzykami. Rolą muzyka jest dzielić się z ludźmi z muzyką i zagrali dwa monumentalne, legendarne i-poszukaj-sobie-w-słowniku-synonimów-'lne numery <i>Stone the Crow</i> i <i>Bury Me In Smoke</i>. <br /><br /><iframe width="560" height="315" src="http://www.youtube.com/embed/9PP9Da0Tfa8?rel=0" frameborder="0" allowfullscreen></iframe><br /><br />Ledwo mogłem trzymać głowę na szyi od headbangingu, ale te dwa numery sprawiały, że nie było przebacz. Uwolniły najgłębiej skrywane resztki energii. Te stonerowe melodie oblane whiskey i dymem trawy, a to wszystko metr od Ciebie. Zakończyli z ogromną pompą - pozamieniali się instrumentami przedłużając o sporo <i>Bury me in Smoke</i>, weszli ich techniczni i przyjaciele podczas, gdy Jimmy, Kirk, Anselmo już pili piwo z ogromnymi uśmiechami na twarzach. Po kilku rollach na koniec skończyli grać, a Phil wyszedł już sam podziękować wspaniałej publice i zapewnić, że wrócą do Polski i macie tam kurwa być! Na koniec spojrzał ze znanym dla niego grymasem, podniósł pięść i zniknął za kulisami. <br /><br />/Zdjęcia dodam, gdy jakieś pojawią się w sieci. Nie byłem na tyle durny by marnować jedną z najbardziej wymarzonych chwil mojego życia na robienie jakiś zdjęć!/
</div>