<div class="css-full-post-content js-full-post-content">
Odkąd wiosna ruszyła życie toczy się w radosnym pędzie imprez i beztroski. A zaczęło się od majówki czy też Narodowego Święta Kiełbasy (i Piwa). Początek miał miejsce w Mrówkach, skąd brak zdjęć oprócz Kenii buszującej po plaży.<br /><br /><a href="http://4.bp.blogspot.com/-bx8AvnFEIo4/UY5Yq8XsE0I/AAAAAAAAFvw/ogH9NzSwTsY/s1600/IMAG0239.jpg" imageanchor="1" ><img border="0" src="http://4.bp.blogspot.com/-bx8AvnFEIo4/UY5Yq8XsE0I/AAAAAAAAFvw/ogH9NzSwTsY/s320/IMAG0239.jpg" /></a><br /><br />W Mrówkach dzieją się porządki i wielkie renowacje. Niedługo penthouse "Szumlańscy" stanie na nogi i będzie to luksusowy zajazd, gdzie wstęgę przetnie David Beckham w raz z żoną Victorią.<br /><br />Główną częścią majówki była wyprawa nad jeziora w raz z mat-fizami i grupą znajomych znajomych. Po dotarciu do Trzemeszna i bawieniu się w berka z Gepperta dotarliśmy do przeogromnej miejscowości Gołąbki, gdzie powitały nas domki, jezioro i wszędobylski zapach pieczonej kiełbasy. Śmiechów i śpiewania <i>Sto lat!</i> bez powodu nie było końca, ale... niech obrazy całonocnej imprezy zostaną lepiej w pamięci, a tutaj na pamiątkę jedno bardzo wymowne zdjęcie Smoka.<br /><br /><a href="http://3.bp.blogspot.com/-OzekRSzVcrE/UY5ZtyNnuOI/AAAAAAAAFv8/D9iHv4ErzqY/s1600/IMAG0242.jpg" imageanchor="1" ><img border="0" src="http://3.bp.blogspot.com/-OzekRSzVcrE/UY5ZtyNnuOI/AAAAAAAAFv8/D9iHv4ErzqY/s320/IMAG0242.jpg" /></a><br /><br />Po tej prześmiesznej nocy i porannym rozpalaniu grilla, wkurzaniu <i>przewodniczącej</i> i innych głupotach kolejny dzień minął w sielankowej atmosferze jeziora, chilloutu, piw i kiełbas. Czyli prawdziwy Polak mode on! Już nawet nie mówiąc o pojedynczych akcjach, które umilały nam dni, najfajniejsze było to, że udało się nam wszystkim razem spotkać. Czułem się jakbym przeniósł się w czasie do majówki dwa lata temu. Prawie jak do ławki na języku polskim. <br /><br />No, ale oczywiście skończyło się kolejnym pijaństwem. Staśko niszczył nas wszystkich opowieściami przy wódce. Swoją drogą, sporo osób zostało wykończonych po poprzedniej (hardej) nocy i nie dało już rady. Jednak z Marcinem twardo broniliśmy etosu #hell.icon. Z Milochem na egzystencjalno-muzycznych rozważaniach. Tractatus musico-philosophicus. <br /><br />A teraz? Przeżyliśmy już tydzień z dwóch dzielących nas od ZOO i Muzeów. Ja w tym czasie konsekwentnie bawię się w picie nad Wisłą, przed Wisłą, za Wisłą, gry w koszykówkę i Dzień Fizyka na Hożej. Mimo, że są juwenalia to jak dotąd nie trafiłem na żaden koncert, bo zawsze jest coś ciekawszego. Słońce dopisuje wszystkim tym czynnościom i nareszcie - aż chce się wychodzić na te zaplute chodniki i szukać nocnych rozmów, nawet jeśli są o niczym.
</div>