<div class="css-full-post-content js-full-post-content">
Minęło blisko pół roku od mojego poprzedniego wpisu. Co się od tamtego czasu zmieniło? Niech to okienko wyświetlające się w 60 Hz będzie mi rachunkiem sumienia. <br /><br />Oboje zdaliśmy matury. Oboje zdaliśmy je bardzo dobrze. Oboje trafiliśmy na wybrane studia. Udało mi się dokonać mojego nadrzędnego (wtedy) celu - tytułu w finale Olimpiady Filozoficznej. <i>Ergo</i>: wszystko idzie zgodnie z planem (nawet tym ustanowionym około pięć lat temu, Ingo Sobiechowska!), tylko jest jeden mały szkopuł. Jest to 3-3-1 jednostek kilometra. Mogłoby wydawać się to paraliżujące, jednak paradoksalnie czuję dziwny spokój. Pokrzepia mnie dziwna pewność i stałość. I nie jest to beznamiętna ataraksja Seneki. Jest to poczucie, że przecież klamka mojego życia już dawno zapadła, ale nie przez fatum, a przez pieczęć w postaci pewnego grudniowego poranka. Tylko zżera mnie tam w potylicy pewne tchnienie wyrzutów sumienia i rozkładają mi się w przeciwnych zwrotach dłonie, że nie potrafię przelać tego z siebie, w to drugie i piękniejsze siebie.<br /><br />Tymczasem z serii "Drogi pamiętniczku": wróciliśmy dziś z Honolulu, gdzie <i>Pepepa</i> monumentalnie zatapia się w piasku. Mój debiut w tamtejszych stronach uważam za udany, tylko ciężko mi było przytrzymać rano powieki otwartymi. (O pozostałych rzeczach natomiast należy milczeć.)<br /><div class="separator" style="clear: both; text-align: center;"><a href="http://4.bp.blogspot.com/-rGRn41FQs0g/UDwDd_6mH4I/AAAAAAAAFQs/8xad3x3U6rk/s1600/400778_2363805032695_1815281822_n.jpg" imageanchor="1" style="margin-left:1em; margin-right:1em"><img border="0" height="320" width="320" src="http://4.bp.blogspot.com/-rGRn41FQs0g/UDwDd_6mH4I/AAAAAAAAFQs/8xad3x3U6rk/s320/400778_2363805032695_1815281822_n.jpg" /></a></div><br />Niestety nikt nie był w stanie robić zdjęć (oprócz powyższego wyjątku), zajęty zwiedzaniem sławetnego <i>Kopca Famułki</i>. Jednak, drogi <i>trash</i>spocie, nadrobię tutaj (w najbliższym czasie) swe pewne zaległości w postaci zdjęć, wspomnień czy przemyśleń z najdłuższych, i jak dotąd - najlepszych, wakacji mojego życia!<br /><br /><strike>/Zeusie! Czy było tu kiedykolwiek tak oficjalnie?!/</strike>
</div>
<div class="css-full-comments-content js-full-comments-content">
<div class="css-full-comment js-full-comment">
  <div class="css-comment-user-link js-comment-user-link">
  <a href="http://www.blogger.com/profile/14840952978285724906">
  <div class="css-comment-name js-comment-name">
    Albert
  </div>
  </a>
  <div class="css-comment-date js-comment-date">
    2012-08-29T22:42:56.140Z
  </div>
  </div>
  <div class="css-comment-content js-comment-content">
    Słowo ma moc szczególną. Łącząc je z najsilniejszym przekaźnikiem jaki stworzył rozum ludzki, można dokonać dużo. Na pewno więcej niż pół wieku temu. <br />Może zabrzmi to trochę patetycznie, ale baw się słowem, ponieważ jest ono najstarszym i najtrwalszym świadectwem naszego życia.<br /><br />Powodzenia. Pamiętaj tylko o jednym: &quot;Plus ratio quam vis&quot; - najprawdopodobniej najważniejsza rzecz jakiej mnie nauczyli w tym odległym i wielkim mieście.
  </div>
  <br/>
</div>
</div>