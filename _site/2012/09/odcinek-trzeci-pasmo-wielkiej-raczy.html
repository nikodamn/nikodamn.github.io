<div class="css-full-post-content js-full-post-content">
<div class="separator" style="clear: both; text-align: center;"><a href="http://1.bp.blogspot.com/-Z38pLHAPg5k/UEnq3hSPOOI/AAAAAAAAFfU/h_OphhjPnBA/s1600/DSC_0052.NEF.jpg" imageanchor="1" style="margin-left:1em; margin-right:1em"><img border="0" height="320" width="320" src="http://1.bp.blogspot.com/-Z38pLHAPg5k/UEnq3hSPOOI/AAAAAAAAFfU/h_OphhjPnBA/s320/DSC_0052.NEF.jpg" /></a></div><br />W związku z faktem, że Victoria wciąż nie chce przesłać mi zdjęć z lipcowego wypadu w góry, należy opisać tutaj drugą z wypraw górskich. Ostatniego dnia wakacji, jak na złość młodszym rocznikom, ja i Inga wycelowaliśmy nasz wzrok w Beskid Żywiecki. Przedtem należało jednak obrać azymut w kierunku trakcji PKP Inowrocław-Racibórz. Albert, który był naszą taryfą, razem z nami mógł kontemplować sprawność logistyki Polskich Kolei Pociągowych.<br /><br />Po kilku godzinach jazdy byliśmy w Tychach. Podróż minęła nam nadzwyczaj dobrze, do czego znacznie przyczynił się prywatny przedział. Bawił nas widok obszczanego dworca Tych (<i>których?</i> haha.), który do połowy był pomnikiem menelstwa HWDP, moczu i upadku cywilizacyjnego, a z drugiej nowoczesnej europeizacji i otwieranych drzwi automatycznych. <i>I patrz, gdzieśmy skończyli. W Tychach...</i><br /><br />Trochę zmęczone, ale podekscytowane blerwiątka z trudem zmieściły się w pociągu do Zwardonia, który był bardziej przeładowany niż wagony zsyłki na Sybir. O 14 byliśmy już na miejscu i po krótkich zakupach mogliśmy zacząć wspinaczkę na szczyty Beskidów. Dopiero zaczęliśmy przyzwyczajać się do naszych siedemnastokilogramowych plecaków, gdy po niecałej godzinie byliśmy na miejscu. To znaczy w pierwszej chatce studenckiej <i>Na Skalance</i>. Ku naszemu zaskoczeniu tego dnia odbywać się tam miały koncerty. Wszystko wyglądało bardzo profesjonalnie - scena, konsoleta, akustyk. Pierwszy zespół wypadł średniawo, bo były to w zasadzie same covery poezji śpiewanej. Na drugi zespół (o podobnej stylistyce) zebrały się już naprawdę tłumy. Jakieś 50 osób w schronisku studenckim to naprawdę masa! Jednak najlepiej wypadł trzeci zespół, który z górami miał tyle wspólnego, że pochodził z Gliwic (wtf?). <i>Sąsiedzi</i> (a było ich sześcioro) grali typowe szanty, co wpasowywało się w nasze upodobania do <i>morskich opowieści</i>... Chłopacy dali czadu, a publiczność bawiła się fantastycznie tańcząc i śpiewając <i>Hey, ho! Flookey Alley!</i> i inne takie brednie.<br /><div class="separator" style="clear: both; text-align: center;"><a href="http://3.bp.blogspot.com/-7asgsIU296E/UEnzniVJ4OI/AAAAAAAAFfw/OnP-bABbVy8/s1600/DSC_0028.NEF.jpg" imageanchor="1" style="margin-left:1em; margin-right:1em"><img border="0" height="212" width="320" src="http://3.bp.blogspot.com/-7asgsIU296E/UEnzniVJ4OI/AAAAAAAAFfw/OnP-bABbVy8/s320/DSC_0028.NEF.jpg" /></a></div><div class="separator" style="clear: both; text-align: center;"><a href="http://4.bp.blogspot.com/-HDTg8hIkzjA/UEnzn2BRzJI/AAAAAAAAFf8/fnFNapCCOMA/s1600/DSC_0017.JPG" imageanchor="1" style="margin-left:1em; margin-right:1em"><img border="0" height="212" width="320" src="http://4.bp.blogspot.com/-HDTg8hIkzjA/UEnzn2BRzJI/AAAAAAAAFf8/fnFNapCCOMA/s320/DSC_0017.JPG" /></a></div><div class="separator" style="clear: both; text-align: center;"><a href="http://1.bp.blogspot.com/-AAMCVAEfZdU/UEnzonFXqyI/AAAAAAAAFgI/8TgvtGCf81w/s1600/DSC_0029.JPG" imageanchor="1" style="margin-left:1em; margin-right:1em"><img border="0" height="212" width="320" src="http://1.bp.blogspot.com/-AAMCVAEfZdU/UEnzonFXqyI/AAAAAAAAFgI/8TgvtGCf81w/s320/DSC_0029.JPG" /></a></div><br />Do czwartego zespołu nie dotrwaliśmy przez mieszankę wcześniejszych pociągów i późniejszego wina. Wylądowaliśmy w naszym (pożyczonym od Famułki) namiocie. Wcześnie rano wyruszyliśmy w stronę szczytu Wielkiej Raczy i dalej Przegibka. Trasa miała być długa - jakieś 7 godzin.<br /><div class="separator" style="clear: both; text-align: center;"><a href="http://2.bp.blogspot.com/-XvVKQME9R_s/UEn0143nwCI/AAAAAAAAFgU/1GOWnE1bPV0/s1600/DSC_0037.JPG" imageanchor="1" style="margin-left:1em; margin-right:1em"><img border="0" height="212" width="320" src="http://2.bp.blogspot.com/-XvVKQME9R_s/UEn0143nwCI/AAAAAAAAFgU/1GOWnE1bPV0/s320/DSC_0037.JPG" /></a></div><br />Początek był morderczy. Nie byliśmy jeszcze dobrze wczuci w wędrowanie z plecakami, gdy napotkaliśmy najtrudniejszą część całej wyprawy - podejście na Kikułę. Musieliśmy robić przystanki co chwilę, ale po zdobyciu Kikuły było już tylko lepiej. Trasa pozwoliła nawet na zrobienie jakiegoś zdjęcia.<br /><div class="separator" style="clear: both; text-align: center;"><a href="http://2.bp.blogspot.com/-EJHkk0Xl1cg/UEn1dJt-LcI/AAAAAAAAFgg/mJuWTAJ3WYQ/s1600/DSC_0041.JPG" imageanchor="1" style="margin-left:1em; margin-right:1em"><img border="0" height="212" width="320" src="http://2.bp.blogspot.com/-EJHkk0Xl1cg/UEn1dJt-LcI/AAAAAAAAFgg/mJuWTAJ3WYQ/s320/DSC_0041.JPG" /></a></div><br />Po dotarciu na Wielką Raczę podjeliśmy decyzję, że na Przegibek (2 h) idziemy następnego dnia. Spaliśmy w PTTK, który okazał się świetnym pomysłem. Oprócz pryszniców, łóżek i dachu nad głową w cenie znajdowały się najpiękniejsze widoki jakie mogliśmy sobie tam wyobrazić.<br /><div class="separator" style="clear: both; text-align: center;"><a href="http://1.bp.blogspot.com/-7gHtzYbf-SA/UEn2nI9x4AI/AAAAAAAAFgs/72EFRZUt4fg/s1600/DSC_0052.NEF.jpg" imageanchor="1" style="margin-left:1em; margin-right:1em"><img border="0" height="320" width="320" src="http://1.bp.blogspot.com/-7gHtzYbf-SA/UEn2nI9x4AI/AAAAAAAAFgs/72EFRZUt4fg/s320/DSC_0052.NEF.jpg" /></a></div><br />A oto widok z naszego pokoju wprost na jeziora chmur:<br /><div class="separator" style="clear: both; text-align: center;"><a href="http://3.bp.blogspot.com/-_r1fIXcmLB8/UEn3C-8MXdI/AAAAAAAAFg4/S8Bh0alwfaw/s1600/DSC_0072.NEF.jpg" imageanchor="1" style="margin-left:1em; margin-right:1em"><img border="0" height="212" width="320" src="http://3.bp.blogspot.com/-_r1fIXcmLB8/UEn3C-8MXdI/AAAAAAAAFg4/S8Bh0alwfaw/s320/DSC_0072.NEF.jpg" /></a></div><br />Cudownie wyspani, mimo długiego siedzenia przy wieczornej herbacie i piwie, zjedliśmy śniadanie w towarzystwie kota i wyruszyliśmy na Przegibek. Wiedzieliśmy, że trasa będzie krótka i mniej uporczywa, dlatego nie śpieszyło nam się.<br /><div class="separator" style="clear: both; text-align: center;"><a href="http://2.bp.blogspot.com/--sLndb-1uAM/UEn3hF0ymGI/AAAAAAAAFhE/JKY0mawpsao/s1600/DSC_0074.JPG" imageanchor="1" style="margin-left:1em; margin-right:1em"><img border="0" height="212" width="320" src="http://2.bp.blogspot.com/--sLndb-1uAM/UEn3hF0ymGI/AAAAAAAAFhE/JKY0mawpsao/s320/DSC_0074.JPG" /></a></div><br />Po drodze cieszyliśmy się pięknymi widokami, lasem i jagodami. Szło się fantastycznie, nawet z tymi plecakami. <br /><div class="separator" style="clear: both; text-align: center;"><a href="http://1.bp.blogspot.com/-XYU0etox6MI/UEn4QK-BZdI/AAAAAAAAFhQ/yd1PggRoeuI/s1600/DSC_0099.JPG" imageanchor="1" style="margin-left:1em; margin-right:1em"><img border="0" height="212" width="320" src="http://1.bp.blogspot.com/-XYU0etox6MI/UEn4QK-BZdI/AAAAAAAAFhQ/yd1PggRoeuI/s320/DSC_0099.JPG" /></a></div><div class="separator" style="clear: both; text-align: center;"><a href="http://3.bp.blogspot.com/-PDGmtxhy8b8/UEn4QoBxPKI/AAAAAAAAFhc/2HtagvUyGo8/s1600/DSC_0091.JPG" imageanchor="1" style="margin-left:1em; margin-right:1em"><img border="0" height="320" width="319" src="http://3.bp.blogspot.com/-PDGmtxhy8b8/UEn4QoBxPKI/AAAAAAAAFhc/2HtagvUyGo8/s320/DSC_0091.JPG" /></a></div><br />Na Przegibku było pięknie. Już wiedzieliśmy, że tutaj spędzimy trzecią noc. Rozbiliśmy namiot w sąsiedztwie konia wyglądającego jak krowa. Rozpoczęliśmy gotowanie obiadu (ach ten szakaron makaron!), leniwe palenie papierosów i spoglądanie na szczyty gór. <br /><div class="separator" style="clear: both; text-align: center;"><a href="http://3.bp.blogspot.com/-zqXDjuvVP1Q/UEn5tZRCqeI/AAAAAAAAFho/iIFOQ5s3vY0/s1600/DSC_0104.JPG" imageanchor="1" style="margin-left:1em; margin-right:1em"><img border="0" height="212" width="320" src="http://3.bp.blogspot.com/-zqXDjuvVP1Q/UEn5tZRCqeI/AAAAAAAAFho/iIFOQ5s3vY0/s320/DSC_0104.JPG" /></a></div><br /><div class="separator" style="clear: both; text-align: center;"><a href="http://4.bp.blogspot.com/-Nmb1WDBjIcI/UEn5t-tVNDI/AAAAAAAAFh0/SL-PSW_lDm8/s1600/DSC_0106.NEF.jpg" imageanchor="1" style="margin-left:1em; margin-right:1em"><img border="0" height="212" width="320" src="http://4.bp.blogspot.com/-Nmb1WDBjIcI/UEn5t-tVNDI/AAAAAAAAFh0/SL-PSW_lDm8/s320/DSC_0106.NEF.jpg" /></a></div><br /><div class="separator" style="clear: both; text-align: center;"><a href="http://3.bp.blogspot.com/-5ngCiNIUEaM/UEn5uaTSnkI/AAAAAAAAFiA/Fdk0yAec2j4/s1600/DSC_0113.NEF.jpg" imageanchor="1" style="margin-left:1em; margin-right:1em"><img border="0" height="320" width="212" src="http://3.bp.blogspot.com/-5ngCiNIUEaM/UEn5uaTSnkI/AAAAAAAAFiA/Fdk0yAec2j4/s320/DSC_0113.NEF.jpg" /></a></div><br /><br />Wieczorem poznaliśmy dwóch sąsiadów z namiotu - Jacka i Krzyśka. Kolejorze rozpalili ognisko przy którym gawędząc przesiedzieliśmy do późna. Tysiące historii i miliony śmiesznych anegdot potwierdzały cudowny klimat tego miejsca.<br /><div class="separator" style="clear: both; text-align: center;"><a href="http://1.bp.blogspot.com/-3mSav8WEU68/UEpw3_q1XmI/AAAAAAAAFic/hJs_n3r_hmk/s1600/DSC_0131.NEF.jpg" imageanchor="1" style="margin-left:1em; margin-right:1em"><img border="0" height="212" width="320" src="http://1.bp.blogspot.com/-3mSav8WEU68/UEpw3_q1XmI/AAAAAAAAFic/hJs_n3r_hmk/s320/DSC_0131.NEF.jpg" /></a></div><br />Kolejnego dnia, za radą Jacka, postanowiliśmy zostawić sprzęt i plecaki na Przegibku oraz spędzić tutaj kolejną noc. Wolne barki dodawały nam tempa. Zdobyliśmy szybko Rycerzową, a później Młodą Horę. Przepiękne miejsca. Szczególnie to drugie, w którym znaleźliśmy nasz przyszły dom. Ponadto widzieliśmy woody'ego woodpeckera.<br /><div class="separator" style="clear: both; text-align: center;"><a href="http://4.bp.blogspot.com/-3ITzrIqDAv0/UEpxu3dkVpI/AAAAAAAAFio/50HwBGYmGMg/s1600/DSC_0134.JPG" imageanchor="1" style="margin-left:1em; margin-right:1em"><img border="0" height="320" width="320" src="http://4.bp.blogspot.com/-3ITzrIqDAv0/UEpxu3dkVpI/AAAAAAAAFio/50HwBGYmGMg/s320/DSC_0134.JPG" /></a></div><div class="separator" style="clear: both; text-align: center;"><a href="http://1.bp.blogspot.com/-54gql668Bd4/UEpxva5j9AI/AAAAAAAAFi0/CIEwhH1gbqc/s1600/DSC_0139.JPG" imageanchor="1" style="margin-left:1em; margin-right:1em"><img border="0" height="320" width="320" src="http://1.bp.blogspot.com/-54gql668Bd4/UEpxva5j9AI/AAAAAAAAFi0/CIEwhH1gbqc/s320/DSC_0139.JPG" /></a></div><br />Po tych pięknych trasach będących prawdziwym odprężeniem ugotowaliśmy tradycyjny już obiad. Dalej czekała nas kolejna noc przy ognisku z kolejarzami. Nasze rozmowy, z dobrze już znanymi kumplami, wspomagaliśmy pysznym piwem z sąsiedniego Żywca. Dotarła do nas także trójka poznaniaków. Wyjątkowo dziwnych poznaniaków...<br /><br />Rano chłopacy powiedzieli, że podwiozą nas do Tych na dworzec. Nie mogliśmy obejść się ze szczęścia i podziwu dla narodu Ślązaków. Oczekując na luksusowy transport w postaci Volkswagena Polo mogliśmy się lenić.<br /><div class="separator" style="clear: both; text-align: center;"><a href="http://3.bp.blogspot.com/--WTSAD9Vrgs/UEpyetRcmRI/AAAAAAAAFjA/M1Y2gS9eOR4/s1600/DSC_0144.JPG" imageanchor="1" style="margin-left:1em; margin-right:1em"><img border="0" height="212" width="320" src="http://3.bp.blogspot.com/--WTSAD9Vrgs/UEpyetRcmRI/AAAAAAAAFjA/M1Y2gS9eOR4/s320/DSC_0144.JPG" /></a></div><br />Dojechaliśmy do Tych. Stamtąd mieliśmy 3 godziny do pociągu. Długo <i>zwiedzaliśmy</i> miasto w poszukiwaniu za jedzeniem. W końcu udało się nam posilić i już kilka godzin później byliśmy w Bydgoszczy. Po drodze jednak krążyły plotki (a raczej rozsiewał je pewien staruszek), że pociąg jedzie przez Inowrocław z powodu awarii na torach, a we Francji wybuchła elektrownia atomowa...<br /><br />Wylądowaliśmy w Bydgoszczy o 2:30. Pociąg mieliśmy o 5:30. Jak rasowe blerwy zagotowaliśmy sobie gorące kubki przy użyciu butli. Tak. Na dworcu. Później już tylko krótka drzemka i byliśmy w Inowrocławiu. Niestety. Niestety, bo było magicznie, jakby jakaś niesamowita aura wisiała w tamtejszym powietrzu.<br />
</div>