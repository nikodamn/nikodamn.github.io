---
title: "doskonała próżnia"
layout: "post"
permalink: "/2013/04/doskonaa-proznia.html"
uuid: "2914897997590538587"
guid: "tag:blogger.com,1999:blog-477730819106719465.post-2914897997590538587"
date: "2013-04-24 20:53:00"
updated: "2013-06-21 11:25:39"
description: 
blogger:
    siteid: "477730819106719465"
    postid: "2914897997590538587"
    comments: "0"
categories: 
author: 
    name: "nk.damn"
    url: "http://www.blogger.com/profile/16496628443207835779?rel=author"
    image: "http://3.bp.blogspot.com/_FdOndfapBfc/TAKvWM5SqII/AAAAAAAAEsU/7_-sIMGrzsw/S220/1275242867233.gif"
---

<div class="css-full-post-content js-full-post-content">
<i>6.44 Nie to, jaki jest świat, jest tym, co mistyczne, lecz to, że jest.</i><br /><br /><a href="http://3.bp.blogspot.com/-pTi8f4w1eMo/UXhK6qaSlDI/AAAAAAAAFto/V7yb7G2lt60/s1600/68587_442445379178995_1983782216_n.jpg" imageanchor="1" ><img border="0" src="http://3.bp.blogspot.com/-pTi8f4w1eMo/UXhK6qaSlDI/AAAAAAAAFto/V7yb7G2lt60/s320/68587_442445379178995_1983782216_n.jpg" /></a><br /><br /><br />Wróciliśmy, choć masz rację, że to tam się wraca.<br /><br />Metafizyczne tąpnięcie bieszczadzkiej aury wciąż impulsem poraża mi trzewia. Ta stara i niedobita jeszcze kobyła - zima, wreszcie wyzionęła ducha (czy cokolwiek, oprócz przegniłych prabytów kabanosowych, ma w sobie kobyła). Sprawiliśmy jej podniosły pogrzeb składając jej ofiarę ze skór naszych nosów i policzków.<br /><br />Przez ciągłą obecność i beztroskę zdecydowanie lżej, tak jakby ścierało to cały ten kurz, pot i opary warszawskich studzienek kanalizacyjnych. Zdecydowanie bliżej mi znów do samego siebie. Chyba musiałem się tam odnaleźć, bo czasami kobyła wyprowadzała mnie, nas w pole. Ale przecież przetrwaliśmy jej żywot, przetrwaliśmy jej pierdolony żywot!<br /><br />Ta cała Warszawa, kha. To wszystko takie przereklamowane i tandetne. Zlepek ulotek z <i>Maka</i> przyklejonych na kartce urodzinowej, która otwarta wypluwa z siebie <i>Dla Elizy</i>. To nie dla mnie, nawet jeśli kosztem kariery, czy innych mydlących właściwe kontury, rzeczy. Wyjeżdżasz w te Bieszczady i myślisz o sprawach prawdziwie istotnych. Niestety zostać tam to jak gwałt na wyjątkowości, dlatego pozostaje jedynie płakać nad tym, że te dziewięć żyć to tylko pewna skończona ilość powrotów.<br /><br />Wróciliśmy, choć masz rację, że to tam się wraca.
</div>