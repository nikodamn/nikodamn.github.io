---
layout: post
title: Mam 21 lat i wierzę w odcienie szarości.
date: '2014-01-29T02:08:00.000+01:00'
author: nk.damn
tags: 
modified_time: '2014-01-29T02:08:35.010+01:00'
thumbnail: http://3.bp.blogspot.com/-u1hGn94IPMo/UuhUhxSanuI/AAAAAAAAHYA/UgaAr4adxmc/s72-c/DSC08524-Edit.JPG
blogger_id: tag:blogger.com,1999:blog-477730819106719465.post-2369433221689035184
blogger_orig_url: http://nikodamn.blogspot.com/2014/01/mam-21-lat-i-wierze-w-odcienie-szarosci.html
---

<br /><div class="separator" style="clear: both; text-align: center;"><a href="http://3.bp.blogspot.com/-u1hGn94IPMo/UuhUhxSanuI/AAAAAAAAHYA/UgaAr4adxmc/s1600/DSC08524-Edit.JPG" imageanchor="1" style="margin-left: 1em; margin-right: 1em;"><img border="0" src="http://3.bp.blogspot.com/-u1hGn94IPMo/UuhUhxSanuI/AAAAAAAAHYA/UgaAr4adxmc/s640/DSC08524-Edit.JPG" /></a></div><br />Miałem 15 czy 16 lat, gdy zacząłem zadawać pytania. Na większość z nich nigdy nie znalazłem odpowiedzi, ani zapewne nie znajdę, ale samo zdanie sobie sprawy z istnienia tych pytań było znaczące dla mojego obrazu rzeczywistości. Efekt odklejenia się od niej następował stopniowo.<br /><br />Miałem 17 lat i odkleiłem się od rzeczywistości. Nieumiejętność znalezienia odpowiedzi na pytania drążące we mnie kaniony, trawiła mnie od środka. Nie mogłem poradzić sobie ze światem, a zwłaszcza ze sobą w tym świecie. Inni nie mogli poradzić sobie ze mną.<br /><br />Miałem 18 lat i zacząłem okrajać świat ze zbyt słodkiej pianki. Zacząłem zadawać pytania we właściwych językach otrzymując jako takie odpowiedzi. Porwało mnie to do reszty i wlało we mnie <i>elan vital</i>.<br /><br />Miałem 19 lat i wyrobioną własną wizję świata. Respektując nadal wielowymiarowość wszechobecnej zagadki, zdawało mi się dostrzegać kontury i zarysy. Gramatykę tych wszystkich myśli. Lub chociaż jej cień. Zacząłem obdzierać kończyny pojęć do samych kości. Czerń wydrzemnąłem z bieli.<br /><br />Miałem 20 lat i przestałem wierzyć w szablony, schematy, projekty. Śmiałem się przez łzy spoglądając na dawną paletę kolorów. Czasami zacząłem wątpić w sens zadawnia jakichkolwiek pytań. Albo właściwiej: w możliwość zadawania jakichkolwiek pytań.<br /><br />Mam 21 lat. No, już prawie. Żyję splątany w tych pytaniach, których nie potrafię zadać, bo chyba nie wierzę, że odpowiedzi są sensowne. Na codzień zajmuję się właśnie szablonami i schematami. Widzę te przepiękne mechanizmy i relacje, które są całym szkieletem tego, czego poszukuję. Ale tylko szkieletem.<br /><br />Mam 21 lat. I nie wierzę już tylko w czerń i biel.